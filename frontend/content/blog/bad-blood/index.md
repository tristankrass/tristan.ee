---
title: "Bad Blood"
path: "/blog/bad-blood"
slug: "bad-blood"
date_published: 2019-04-08T11:05:46.000Z
date_updated: 2019-04-08T11:05:46.000Z
tags: eesti
---

*Raamatu autoriks on *[*John Carreyrou*](https://en.wikipedia.org/wiki/John_Carreyrou)* ja raamatu kohta saab rohkem lugeda [siit.](https://www.goodreads.com/book/show/37976541-bad-blood)*

Ma ei kirjuta tihti raamatu kokkuvõtteid, kuid kui ma kirjutan, siis on tegu väga hea raamatuga. Ma loen eelkõige Non-fiction raamatuid, kuid antud lugu, millest raamatus juttu oli võib lihtsasti segi ajada ilukirjandusega, sest lugu räägib noorest naisettevõtjast, kes suutis minna turule vereanalüüsi seadmega, mis väidevalt suutis anda täpsemaid tulemusi kui traditsionaale vere analüsaator, kuid tegelikult oli seadmest saadud tulemused ebatäpsed.

Raamatu peategelane on [Elizabeth Holmes, ](https://en.wikipedia.org/wiki/Elizabeth_Holmes)kes astus 19 aastaselt Stanfordi ülikoolist välja, et asutada oma biotehnoloogia firma  "Theranos". Leidsin veebilehtede arhiivist ülesse ka firma endise kodulehe, mida saab ka [siit](https://web.archive.org/web/20180828113917/https://theranos.com/) külastada. Raamat algab Elizabethi biograafiaga, mis räägib milline oli tema perekond ja  lapsepõlv. Seejärel on lõviosa raamatust keskendunud firmaga seonduvale- asutamine, juhtimine ja lõpuks põhja minemine.  Elizabeth oli väga hea suhtleja ja müüija, ta suutis investorite hulka kaasata, sellised mehed nagu Larry Ellison ja Tim Draper. Kokku suutis Theranos oma 12 aasta jooksul kaasata 700 miljonit rohelist Benjamini. Terve raamatu vältel jäi mulle kogu aeg arusaamatuks asjaolu, kuidas ei saanud investorid aru, et asi pole päris õige. Theranos lasi pidevalt töötajaid lahti, kui töötajad hakkasid liiga palju küsimusi küsima, mingil määral meenutas see totalitaarset riigivõimu, kus firmat juhtis noor Elizabeth koos [Rameshiga](https://en.wikipedia.org/wiki/Ramesh_Balwani), kes oli Theranosi CEO. Ramesh hoidis silma peal, et informatsioon ei liiguks firmast kuhugile. Ta jälgis pidevalt, mida teevad töötajad oma arvutites ja iga kord kui keegi vallandati paluti töötajal alla kirjutada lepingule, mis keelas tal rääkimast, mis toimus Theranosis. Salatsemisega mindi niivõrd kaugele, et töötajatel ei lubatud oma LinkedIni profiilile kirjutada, et nad töötatavad Theranosis. Selline mull tagas selle, et suudeti hoida pikalt saladuses asjaolu, et müüdavad seadmed ei töötanud korralikult. Olukorra tegi veelgi halvemaks asjaolu, et arstid teevad oma otsuseid sõltuvalt vereanalüüsi tulemustest ja kui analüüsi tulemus on vale, siis võib asi lõppeda patsiendi jaoks väga halvasti. 2018 määrati Elizabethile karistuseks pool miljonit dollarit trahvi ja keelati avaliku firma juhiks olemast kümneks aastaks.

Lugu läheb veel pikalt edasi ja soovitan seda raamatut lugeda kõigil!   Raamatu põnevuse kasuks räägib ka asjaolu, et raamatust tehakse ka [film, ](https://www.imdb.com/title/tt5795144/)mile peaosas on ei keegi muu kui Jennifer Lawrence.




