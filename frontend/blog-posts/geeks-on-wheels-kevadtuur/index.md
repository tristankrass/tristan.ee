---
title: Geeks On Wheels kevadtuur
slug: geeks-on-wheels-kevadtuur
date_published: 2019-04-21T06:49:00.000Z
date_updated: 2019-04-18T06:44:57.000Z
tags: eesti
excerpt:  See on kokkuvõte minu tuurist Geeks on Wheelsiga, mille raames viisin läbi põhikooli ja gümnaaiumi lastele programmeerimislaborit.
---

![](/content/images/2019/04/logo-1.png)
 See on kokkuvõte minu tuurist Geeks on Wheelsiga, mille raames viisin läbi põhikooli ja gümnaaiumi lastele programmeerimislaborit koos Emily ja Janiga. [Geeks on Wheels](https://www.geeksonwheels.eu/) projekt sai alguse 2013. aasta talvel, kui käidi esimest korda IT-st noorematele rääkimas ja tutvustamas. Tänaseks on tehtud kokku juba kaksteist tuuri. Tuuril käimine on suurepärane vaheldus koolile ja võimalus ülikoolis õpitut ka noortematele õpetada.

  Nagu enne mainisin, siis mina vastutasin programmeerimislabori eest ja seega räägin paari sõnaga, mida kujutas endast programmeerimislabor.  Algselt oli plaanis lastele rääkida front end arendusest ja proovida programmeerida Javascriptiga, kuid tuttavatega eelproovi tehes sain üsna kiirest aru, et kui Javascriptiga programmeerida tuleks enne programmeerimist rääkida ka HTML-ist ja CSS-ist, kuid tunnid kestsid ainult 45 minutit ja sellisel juhul jääks programmeerimiseks üsna vähe aega. Õnneks on olemas Pythonis Turtle moodul, mis võimaldab programmeerimist visualiseerida. Selleks, et mitte muretseda, kas kooliarvutitel on Python arvutile tõmmatud või mitte, siis selleks kasutasime [Repl](https://repl.it/repls) keskkonda, kus on kohe olemas Python ja Turtle moodul. Keskkond on väga intuitiivne - vasakul pool on kood ja paremal pool on tulemus ning keskel on "run" nupp. 
![](/content/images/2019/04/turtle.jpg)
 Sõltuvalt õpilaste vanusest andsime neile rohkem või vähem vabadust ise proovida ja katsetada. Siiski oli meil ka üks kindel projekt, mille tunni lõpuks soovisime valmis saada. Leidsin Raspberry [lehelt](https://codeclubprojects.org/en-GB/python/turtle-race/) kilpkonnade võidujooksu projekti, kus panime kilpkonnad omavahel võidu jooksma. Igas koolis oli õpilased väga erinevate tasemetega, kuid ühe koolis tegi õpilane lausa 33 kilpkonna, kes omavahel siis võistlesid. Kolmandaks päevaks oli õpetamine üsna käppa saadud, siis jõudsime kilpkonnade võidujooksuga varem valmis ning jäi aega lõpus ka Kahooti mängida. Tublimatele jagasime ka Helmese poolt välja pandud meeneid - veepudelid, rätikud, mälupulgad jm.   
![](/content/images/2019/04/20190411_094816-1.jpg)labor Aravete Keskkoolis.
 Soovitan kindlasti kõigil, kes käivad praegu ülikoolis ja sooviksid vaheldust loengutele minna Geeks On Wheels infotunnile ja järgmine aasta ka tuurist osa võtta. Kui soovid järgmine aasta osaleda, siis külasta allolevaid linke, et leida vajalik info tuuriga liitumiseks. 

**Olulised lingid**

- [Geeksi Instagram ](https://www.instagram.com/geeksow/)
- [Geeksi Koduleht ](https://www.geeksonwheels.eu/)
